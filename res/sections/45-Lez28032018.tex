\subsection{La forza dell'aspettativa}

L'\textbf{aspettativa} è l'interpretazione che io dò a un evento prima che
questo accada.

In un esperimento sono state prese due caraffe di birra. Ce n'erano di due
tipi: una normale e una corretta con alcune gocce di aceto balsamico.
Ai soggetti (i normali avventori di un pub) veniva dato un assaggio di
entrambe poi un bicchiere gratis di quella che preferivano.
Al primo gruppo non venne detto cosa differenziava le due birre e la maggior
parte scelse quella adulterata. Al secondo gruppo venne detto dell'aceto e
quasi tutti scelsero quella normale.
Questo è dovuto all'aspettativa: oggettivamente la birra con l'aceto balsamico
è buona, ma la nostra aspettativa ci induce a dire che non lo è.

Quando, in un terzo caso, la notizia dell'aceto venne data dopo l'assaggio, ma
prima della valutazione, la birra piacque.
Quindi l'aspettativa aveva modificato effettivamente la percezione del
soggetto, non solo il suo giudizio informato.

L'aspettativa è una forma di pensiero definita di alto livello: quel qualcosa
viene interpretato qui e ora, e proiettata nel futuro. Questi livelli di
elaborazione nel cervello sono molto alti e sono in grado di influenzare
elementi molto più bassi di livello di informazione, tanto da arrivare a
modificare elementi di percezione. Quindi se io creo delle aspettative su
qualcosa, in qualsiasi modo questa venga fatta, si avranno della sensazioni
diverse.

Quando una aspettativa viene delusa si hanno delle grosse ripercussioni, anche
se è vero che avere una aspettativa alta migliora la
percezione\todo{ricontrollare questo punto}.

I nomi invitanti delle preparazioni da ristorante di classe servono a questo:
fanno pensare che le gocce di patate siano più buone degli gnocchi o che
l'aggiunta di un pizzico di un ingrediente modaiolo trasformi una preparazione
ordinaria in un capolavoro.

Lo stesso vale per la presentazione del cibo nel piatto.
Una presentazione curata migliora effettivamente il gusto della portata.
Non è solo l’occhio a goderne, ma anche il palato.

Un fenomeno equivalente accade per il packaging di un prodotto (ad esempio
le boccette di dei profumi per donne) o per le recensioni positive di un film
o di un servizio.

Tutto ciò ci insegna che il primo impatto e l'apparenza sono molto importanti,
e influenzano la qualità del contenuto percepita dall'utente.

\subsection{La forza del brand}

Quanto arriva a essere potente la \textbf{forza di un brand}, non solo da un
punto di vista economico ma anche dal punto di vista dell'aspettativa?
Il brand, uno degli asset più significativi per un'azienda, si basa
pesantemente sull'aspettativa del cliente nei confronti di quella marca.

In un test d'esempio tra la Coca-cola e la Pepsi è stato applicato
l'\textbf{fRMI}.
In un test cieco (quando il soggetto non sa quale delle due bevande sta
assaggiando) si attivano solo le aree deputate alla percezione gustativa e
molti soggetti finivano col preferire la Pepsi. Se i soggetti vengono
informati, e sanno quale bibita stanno per assaggiare, si attivano anche altre
aree cerebrali più legate alle sensazioni emotive (l'ippocampo e la corteccia
prefrontale dorso laterale). L'attivazione avveniva in misura maggiore per la
Coca-cola portando la maggior parte dei soggetti a preferirla rispetto alla
Pepsi.
Sono questi processi cognitivi aggiuntivi che danno un vantaggio di mercato
alla Coca Cola, non le sue proprietà chimiche.

Quindi quando il brand è noto e si hanno alte aspettative, si attivano tutta
una serie di processi cognitivi che non si attiverebbero altrimenti. Questo è
il significato della potenza del brand. L'ippocampo in particolare è
interessato in quanto è la zona adibita ai ricordi, e associa il prodotto ai
ricordi dell'utente finale. Riuscire a far si che questa parte dell'ippocampo
si attivi è molto importante.

\textbf{Self-branding}: gestione di se stessi come se si fosse un brand, a cui
sono legate tutte le attività di self-promoting. L'obiettivo è crearsi una 
reputazione e una credibilità in un certo campo, in modo da migliorare il
proprio business. Con il tempo si può essere considerati esperti in quel
campo solo perché ci si è fatti una buona pubblicità.

\subsection{La reputazione}

Nel passato, gli acquisti di determinati prodotti costruivano attorno a un
brand una determinata reputazione. Con l'avvento della pubblicità di
massa\footnote{Detta anche pubblicità \textit{broadcast}. Degno di nota,
l'efficacia della pubblicità \textit{broadcast} cala di anno in anno, in
quanto gli spettatori sono più informati rispetto al passato.}, e con la
popolazione non adeguatamente informata, i brand potevano facilmente
diffondere il loro prodotto come il migliore.
Con l'avvento della società di massa e della globalizzazione è stato più
facile per i consumatori diffondere la loro opinione ad altri su un determinato
prodotto, rendendo la vita più ``difficile'' ai brand.
Per questi motivi i brand hanno bisogno di mantenere un'alta reputazione.

La ``brand reputation'' è la gestione della reputazione di un marchio, che
comprende anche il suo comportamento e la sua apparenza nei social.

\subsection{Gamification}

Con \textbf{gamification} si intende l'utilizzo di tecniche, regole e dinamiche
tipiche del mondo dei giochi in contesti diversi da quelli ludici.
Significa utilizzare meccaniche e dinamiche di gioco come punti, livelli,
reward, missioni e status all'interno di contesti non gaming per creare
engagement e risolvere problemi.

Uno strumento in grado di agire visceralmente sugli istinti umani, spingendo
spesso gli utenti, ora giocatori, a modificare le proprie abitudini all’interno
di un sistema reso ``more fun''.

Esistono diversi universi:
\begin{itemize}
 \item dei giochi
 \item del divertimento (per esempio tra amici)
 \item i social game
 \item lavoro
 \item vita
\end{itemize}

Gamification significa unire il gioco e divertimento con il resto degli
universi. Attenzione! Non bisogna confondere Gamification con Game Design. La
gamification infatti aggiunge meccaniche gaming su un prodotto pensato per
finalità differenti, mentre il game design si occupa di dar vita ad un gioco
vero e proprio, un prodotto profondo ed immersivo che non risulti né troppo
difficile né troppo complicato da imparare per esempio.

In cosa può essere usata la gamification? Questa si differenzia dalla
pubblicità (pubblicizzo un mio prodotto) e dalla promozione (ad es. prendi 3
paghi 2, sorpresa negli oggetti che si comprano). Nella pubblicità, infatti, si
incentiva la \textbf{brand awareness}, ha bisogno di grossi investimenti e si
hanno guadagni a lungo termine.
Le promozioni, invece, non aumentano la brand awareness, ed incentivano
immediatamente le vendite finché la promozione stessa dura.
La gamification \textbf{non} è una promozione e coinvolge un sistema a
punteggio/livelli a cui sono collegate solitamente delle reward e ha un certo
grado di competizione (con altri o con sé stessi).
La gamification è efficace perché è una tecnica forte per scardinare le
abitudini. Le abitudini sono dei comportamenti radicati nell'individuo che è
propenso a farli (ad esempio cambiare un'abitudine alimentare è faticoso).
Questo funziona bene soprattutto nell'ambito delle diete e del fitness.
Il punto è che rompere o cambiare un'abitudine è molto faticoso, e la
gamification controbilancia elementi altrimenti pesanti e noiosi, mettendo dei
pesi di solito di carattere sociale (ad es. gratificazione personale).

Quindi ci sono due modalità di vendita:
\begin{itemize}
 \item alcuni prodotti vengono scelti e valutati dalla nostra mente razionale
(ad esempio le tariffe telefoniche)
 \item altri parlano con le nostre sensazioni e/o ricordi (trailer del cinema,
cibo), quindi al mid brain, con l'obiettivo di ``parlare'' con le nostre
emozioni.
\end{itemize}

Nota: è importante non mescolare i diversi stili di comunicazione, in quanto
prevale sempre la parte emozionale su quella razionale, in quanto gli aspetti
del mid brain sono più legati alla sopravvivenza.

Per riassumere, la gamification inserisce degli elementi di dialogo
con la mente emozionale.
